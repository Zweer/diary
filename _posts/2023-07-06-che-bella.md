---
layout: post
title: "Ma quanto sei bella!" 
date: 2023-07-06  
category: pinè
excerpt: ""
---

Ciao GioGio!

Oggi non è un giovedì come tutti gli altri: vengo a trovarti! Ormai sono quasi 3 settimane che non ci vediamo, e non vedo l'ora di passare la giornata con te!

Siete a Piné, io arrivo verso le 11:30, giusto in tempo per finire un paio di faccende in maneggio e poi andiamo a fare la spesa. Al supermercato mentre la mamma compra affettati e cerca altro io e te ci mettiamo a cercare prima il miele e quindi compriamo un sacchettino di ciliege. Tu non puoi capire quanto mi piaccano le ciliege, ma vedendo la faccia che avevi quando le compravi, direi che è una delle tante cose che ti ho passato. Quasi ci cacciano dal supermercato che vogliono chiudere, quindi andiamo su al campeggio.

Neanche il tempo di arrivare e dobbiamo andare a lavare i piatti, va bene, con te è tutto bellissimo, quindi ci mettiamo in stile catena di montaggio, tu insaponi e io sciacquo. Abbiamo quasi finito che tu vai a sputare la cicca/ciunga che avevi in bocca. Quando torni sei un po' strana, come "rallentata"... mi dici che ti fa un po' male la testa, fai per appoggiarti al lavandino, ma lo manchi e cadi per terra. Un po' mi preoccupo e mi fiondo su di te, ti prendo in braccio e sento tutta la tua stretta: sei spaventata anche se non lo vuoi ammettere, proprio per questo cerco di rassicurarti e "buttarla sul ridere". Ti porto subito in tenda dalla mamma, che non manca di essere, secondo me, un po' scortese con te. Ma pazienza, la conosciamo, no? Ti sdrai e ti diamo un pochino d'acqua da bere, ti sei già ripresa. 

Mangiamo delle buonissime bruschette (tu anche un bel po' di ricotta col miele, che buona!) e quindi ci mettiamo un pochino a fare i compiti. Bisogna scrivere due "temini". Non sono di sicuro il mio forte, ma, complice la mamma che quasi te li detta, riusciamo a farli abbastanza in fretta!

Ora di fretta e furia andiamo al palazzetto del ghiaccio che vai a fare un giro in mountain bike con la tua amica. Sono abbastanza triste all'idea di doverti salutare per un paio d'ore, ma tu sei così felice! Detto poi che ora sai andare proprio bene in bici, non sei più "pigra" come da piccola! Ci vediamo tra un paio d'ore! Nel frattempo io e la mamma facciamo un salto a Trento che lei deve fare le valigie per l'Inghilterra, visto che dopo domani partite per andare a riprendere Giulio...

Quando ti veniamo a prendere tu hai ancora una voglia matta di stare con la tua amica! Un pochino ci fermiamo a chiaccherare con i suoi genitori, poi ad una certa andiamo via che dobbiamo dare gli integratori ai cavalli! Tappa velocissima in maneggio, io e te giochiamo con un guanto in spugna mentre la mamma dà gli integratori, e quindi tutti in macchina che andiamo a mangiare nella baita dell'Elisa.

Lì mangiamo molto bene, tu sei felice, sei proprio spensierata! Ogni tanto la mamma ti riprende un attimo perché mangi tanto pane, ma ti capisco perfettamente: il pane è buono, tu hai fame, e l'antipasto di salumi e formaggi richiama proprio il pane! Anche la fonduta che prendi dopo richiamo tantissimo il pane! Sei felice e si vede! Verso la fine, mentre la mamma si mette a parlare con l'Elisa, ti faccio anche un paio di foto: wow, ma quanto sei bella? Questa è proprio una di quelle volte che mi fermo a riguardarti e mi rendo conto sia di quanto tu sia diventata ormai una ragazza, sia di quanto tu sia sempre più bella! Son proprio innamorato di te!

Alla fine s'è fatta una certa, ritorniamo in roulotte e ci salutiamo. Tu sei sempre un po' fredda nei saluti, mi spiace tanto, ma posso anche capire il caos che hai in testa, e sicuramente i saluti non sono mai un momento facile.

Io risalgo in macchina, dopo essermi fatto a piedi la discesa dal campeggio allo stadio del ghiaccio perché la mia macchina era parcheggiata giù, e per tutto il viaggio di ritorno non riesco a non pensare a quanto tu sia bella e fantastica, e quanto abbia voglia di "viverti" di più. Un giorno forse ce la faremo, intanto buonanotte GioGio!

Ti voglio tanto bene!